-   ### Цінність етапу

    Це момент, до якого готуються, зазвичай хлопці, щоб прямо освідчитись у своїх намірах утворення сім’ї.

-   ### Особливості етапу

    -   Це своєрідна точка неповернення, після якої запускаються процеси, які ведуть до шлюбу. Це подібно до їзди на санчатах з гори, коли рушили вниз, вже важко зупинитись.
    -   Як правило хлопець до цієї пори має чітко визначитись з розумінням волі Божої і впевнено запропонувати дівчині стати для неї чоловіком у недалекому майбутньому.
    -   Не варто робити пропозицію, якщо не планується вступати у шлюб найближчий рік.
    -   Дівчата зазвичай мають дати чітку відповідь «ТАК», або «НІ».
    -   Щоб уникнути поспішності, нормально коли дівчина просить дати їй час, щоб помолитись і розібратись з своїми почуттями і мотивами.
    -   Досить поширене явище коли хлопець проявляє творчість, щоб зробити пропозицію. Проте дівчина також може проявити творчість, щоб сказати «ТАК».

-   ### Небезпеки етапу

    -   Не говоріть фразу «я тебе кохаю» до офіційної пропозиції, інакше в день пропозиції вона не буде мати ваги.
    -   Не варто зловживати складними трюками до яких часто вдаються хлопці, щоб здивувати дівчину і переконати її вийти за нього заміж. Варто пам’ятати, що не сам момент пропозиції переконує дівчину, але все, що ви змогли показати дівчині в собі до цього.
    -   Якщо дівчина хоче твердо сказати «НІ», не завжди варто робити це одразу, а добре все обдумати і сказати відмову хлопцю так, щоб не відбити у нього бажання утворювати сім’ю взагалі.
    -   Не варто хлопцю робити пропозицію, чи дівчині давати відповідь, керуючись лише власним розумом. Варто радитись з близькими і старшими людьми, які вас обох добре знають, наприклад батьки чи служителі церкви.

-   ### Молитви на цьому етапі

    Господи дай відваги і готовності взяти відповідальність!

-   ### Біблійний приклад

    Історія кохання з книги «Пісня пісень» Ключовий вірш книги 2:7

-   ### Для обговорення з друзями:

    Запитання:

    -   Чому зазвичай хлопець має робити пропозицію, а не дівчина?
    -   Чи може дівчина робити пропозицію? Чому?
    -   Як подолати страх того, що тобі скажуть «Ні»?

    Відео:

    -   [Серія передач «Запитай у тата»](https://www.youtube.com/watch?v=OtpFAJdProY&list=PLEJj389dP0LdHGrQBcuzDEM45LqRwH9KP&index=14)
    -   [Серія Дошлюбна консультація «Покрокова інструкція до ваших відносин»](https://www.youtube.com/watch?v=9tFlY50DOu4&list=PLwZ6qnFVL8tvj0y8Oyi2b-W4PCsUO8L7E&index=10)

    Аудіо:

    -   [Аудіо книга «Життя без обмежень» Нік Вуйчич](https://t.me/vubrani_audio_knyhy/20)
