-   ### Цінність етапу

    -   День народження сім’ї

-   ### Особливості етапу

    -   На святковому зібранні церкви відбувається вінчання молодих
    -   Важливі елементи шлюбної церемонії:
        o Настанова від пастора церкви.
        o Виголошення нареченими шлюбних обітниць.
        o Молитви батьків і пастора, який вінчає.
        o Молитва наречених.
        o Привітання і побажання від церкви та гостей.
    -   Весільний бенкет планується виходячи з матеріальних можливостей родин.
    -   Важливо заздалегідь продумати місце першої шлюбної ночі і перших тижнів спільного життя.
    -   Гарне і радісне весілля надихає інших молодих людей на утворення сім’ї і допомагає одруженим освіжити свої стосунки у шлюбі.
    -   Весілля це перший спільний проект двох родин і може стати гарним способом зріднитись, але при немудрому підході може стати приводом для суперечок.
    -   З поєднанням молодих, в них розпочинається нелегкий шлях сімейного життя і нові етапи розвитку стосунків вже у шлюбі.

-   ### Небезпеки етапу

    -   Весільні церемонії і бенкет мають велике різноманіття традицій, які можуть вносити свої як позитивні так і негативні моменти для зміцнення шлюбу. Наприклад цінні традиції в яких приділяється увага батькам, які виховали своїх дітей і привели до шлюбу. Негативні традиції ті, які вносять у церемонію чи бенкет не біблійні практики, наприклад кидання вінка молодою.
    -   Недобре коли на весіллі другорядні речі займають головне місце і відволікають від самої суті вінчання. Наприклад готується велике і пишне весілля, але мало значення приділяється проповіді і молитві.
    -   Недобре, коли через бенкет хочеться справити враження на гостей і при цьому родина набуває боргів.
    -   Недобре коли молодята виступають в ролі організаторів свого весілля, адже завантажені багатьма адміністративними питаннями і не можуть зосередитись один на одному.
    -   Немудро буде коли молодята, одразу після шлюбу, планують якусь виснажливу, або й небезпечну подорож.
    -   Перший рік сімейного життя відіграє важливу роль у так званій притирці характерів і добре коли молода сім’я може це проходити самостійно без втручання зі сторони. Тому, не найкращий варіант жити в одному домі з батьками.

-   ### Молитви на цьому етапі

    «Господи поєднай нас в одне ціле і благослови на довгу життєву дорогу».

-   ### Біблійний приклад

    Івана 2 р. Весілля в Канні Галілейській

-   ### Для обговорення з друзями:

    Завдання:

        -   Розпитати батьків про їх весілля і дізнатись що було добре, а що можна було б зробити по іншому.

    Відео:

        -   «Запитай у тата» Чому потрібно вінчатись? https://www.youtube.com/watch?v=w9b-2TH0MPI
        -   Серіал «Обраний» 1 сезон 5с. «Весільний подарунок» https://watch.thechosen.tv/video/184683594338
        -   Фільм «Вогнетривкий» https://bogvideo.com/movies/ogneupornyj-2008/
