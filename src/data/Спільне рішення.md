-   ### Цінність етапу

    На даному етапі молоді люди розпочинають ідентифікувати себе як «МИ».

-   ### Особливості етапу

    -   З моменту прийняття спільного рішення пара має пройти ще непростий шлях практичних кроків, щоб сім’я стала реальністю.
    -   На цьому етапі про спільне рішення дізнаються батьки, рідні, друзі.
    -   Вже можна розпочинати проходити якесь спільне навчання по типу дошлюбного консультування.
    -   Всі мрії стосовно майбутньої сім’ї повинні обговорюватись і набирати конкретних практичних обрисів.

-   ### Небезпеки етапу

    -   В сучасній молодіжній культурі досить часто вже на цьому етапі пара інформує все суспільство про своє рішення (в основному через соцмережі). Але це може бути ще зарано. Інформувати суспільство про спільне рішення краще вже після домовленостей з батьками і служителями церкви, тобто після заручин.
    -   Є ймовірність що батьки, або друзі будуть проти такого рішення, особливо якщо вони не були поінформовані про розвиток цих стосунків раніше.
    -   Спільне рішення може бути скасоване, коли пара розпочне обговорювати практичні питання майбутньої сім’ї і виявиться, що погляди на сім’ю у них надто відрізняються. Це показник, що рішення було прийнято надто рано, або не було об’єктивного погляду на етапах «СИМПАТІЯ» і «ЗАЛИЦЯННЯ».

-   ### Молитви на цьому етапі

    Господи, захисти нас від самовпевненості і дай бути уважним.

-   ### Біблійний приклад

    Буття 29 розділ. Яків покохав Рахіль, але після спільного рішення пройшли ще непростих сім років поки стали сім’єю.

-   ### Для обговорення з друзями:

    Запитання:

    -   Що робити, якщо мої батьки проти такого рішення?
    -   Що робити якщо близькі друзі не схвалюють спільне рішення?
    -   Що робити якщо після прийнятого рішення виникли сумніви щодо його вірності?

    Відео:

    -   [Фільм «Кільце для принцеси»](https://bogvideo.com/movies/koltso-dlya-printsessyi-2015/)
